<!DOCTYPE html>
<html>
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <title>Healthy Routine เคล็ดไม่ลับดูแลสุขภาพผู้สูงวัย    </title>
    <meta name="viewport" content="width=device-width, initial-scale=1">
    <link rel="stylesheet" href="articlestyle.css">
    <link rel="stylesheet" href="https://www.w3schools.com/w3css/4/w3.css">
    <link rel="stylesheet" href="https://fonts.googleapis.com/css?family=Raleway">
    
    
    <!-- Font  -->
    <link rel="stylesheet" href="https://cdnjs.cloudflare.com/ajax/libs/font-awesome/5.15.1/css/all.min.css" integrity="sha512-+4zCK9k+qNFUR5X+cKL9EIR+ZOhtIloNl9GIKS57V1MyNsYpYcUrUeQc9vNfzsWfV28IaLL3i96P9sdNyeRssA==" crossorigin="anonymous" />
    
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Pacifico&family=Sarabun:wght@300;400;500;600;700;800&display=swap" rel="stylesheet">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Chonburi&display=swap" rel="stylesheet">
  </head>
  
  <div class="w3-top">
    <div class="w3-bar w3-white w3-padding w3-card" style="letter-spacing:4px;">
      <a href="/html/mainindex.html" class="w3-bar-item w3-button">Health4u</a>
      <!-- Right-sided navbar links. Hide them on small screens -->
      
    </div>
  </div>
  
  <!-- Header -->
  <header class="w3-display-container w3-content w3-wide" style="max-width:1600px;min-width:500px" id="home">
    <img class="w3-image" src="./images/articlebanner/Healthy Routine.png"  width="1600" height="800">
    <div class="w3-display-bottomleft w3-padding-large w3-opacity">
      
    </div>
  </header>
  <div class="article">
    <h2>Healthy Routine เคล็ดไม่ลับดูแลสุขภาพผู้สูงวัย    </h2>
    
   <p>    การเปลี่ยนแปลงพฤติกรรมเพื่อสร้างสุขภาพที่ดีนั้น อาจฟังดูเป็นเรื่องยาก ที่ต้องใช้เวลาและกำลังกายใจมหาศาล แต่การเปลี่ยนแปลงสุขภาพให้ดีขึ้นนั้น แท้จริงแล้วสามารถเริ่มได้ง่ายๆ ในทุกวัน ด้วยการเปลี่ยนมุมมองก่อนว่า สุขภาพที่ดีนั้น สร้างได้จากพฤติกรรมเล็กๆ ในชีวิตประจำวันที่เราคุ้นชิน คือ การกิน การนอนและการเคลื่อนไหวไปมา ในที่อยู่อาศัยนั่นเอง เคล็ดไม่ลับ สุขภาพดีได้ทุกวัน เทคนิคการดูแลสุขภาพดี ๆ ที่ทำได้ตั้งแต่ตื่นลืมตาถึงเวลาเข้านอน รับรองว่าทำตามได้ง่าย ไม่ยุ่งยาก แต่สร้างความแข็งแรงให้กายและใจของวัยเก๋าอย่างแน่นอน </p>
        
    </p>
    <h3>จุดเริ่มต้นสุขภาพดี เริ่มที่มื้อเช้า</h3>
    <p>     มีชีวิตและภารกิจมากมายรอเราอยู่หลังตื่นนอน ต้องเติมพลังตัวเองให้พร้อมด้วยมื้อเช้า เพราะขณะที่เรานอนหลับนั้น ท้องของเราจะว่างจากอาหารและสูญเสียน้ำไปประมาณ 8-10 ชั่วโมง ทำให้ร่างกายต้องการสารอาหารในช่วงเช้ามากกว่าช่วงเวลาอื่น หากละเลยมื้อเช้าหรือกินมื้อเช้าน้อยเกินไป ก็จะทำให้ร่างกายได้รับสารอาหารที่สำคัญอย่างไม่เพียงพอ เป็นสาเหตุที่ทำให้ระบบภูมิคุ้มกันบกพร่อง ร่างกายอ่อนแอ และยังเป็นสาเหตุของโรคอ้วนและเบาหวานอีกด้วย</p>
   <h3>รับแดดช่วงสาย หัวใจแข็งแรง</h3> 
   <p>   ในช่วงเวลา 7-9 โมงเช้าเป็นช่วงเวลาของแสงแดดอ่อน ๆ ที่อุดมไปด้วยวิตามินดี ซึ่งมีประโยชน์ต่อหัวใจ ระบบประสาทและสมอง หลังกินมื้อเช้าแล้ว ขอแนะนำให้ไปยืดเส้นยืนสายเดินเล่นเบา ๆ รับแสงแดดอ่อน ๆ เท่านี้ก็เป็นจุดเริ่มต้นของวันที่ดีแล้ว</p>
    <h3>เติมพลังไปต่อ ด้วยมื้อกลางวัน</h3>
    <p>  การเลือกกินมื้อกลางวันก็สำคัญไม่แพ้มื้อเช้า เพราะร่างกายต้องดูดซึมสารอาหารในช่วงนี้ไปใช้มากที่สุด การเลือกกินอาหารกลางวันที่ดีต่อสุขภาพจะทำให้ร่างกายได้รับคุณประโยชน์จากสารอาหารอย่างเต็มที่ ซึ่งในมื้อกลางวันนั้น ควรรับประทานอาหารให้ครบ 5 หมู่ไม่ต่างจากมื้อเช้า แต่อาจลดปริมาณจากมื้อเช้าลงมานิดหน่อย เน้นเมนูที่ให้สารอาหารครบคุณค่า ปรุงด้วยกรมวิธีลวก ต้ม นึ่ง อบเพื่อลดการใช้น้ำมัน เช่น ก๋วยเตี๋ยวหมูสับน้ำใส แกงจืดตำลึงหมูสับ ต้มจับฉ่าย เลี่ยงอาหารทอด แกงกะทิต่างๆ สำหรับผู้ที่เบื่ออาหาร กินได้น้อย ลองดื่มน้ำสมุนไพรหวานน้อย เช่น น้ำมะตูม น้ำใบเตย น้ำขิง แทนน้ำเปล่า คู่กับมื้ออาหารก็จะช่วยกระตุ้นความอยากอาหารให้เพิ่มมากขึ้น

        </p>
    <h3>‘น้ำ’ ตัวช่วยสำคัญระหว่างวัน</h3>
    <p>  ในระหว่างวัน เราสูญเสียพลังงานและน้ำไปกับการทำกิจกรรมต่าง ๆ จึงควรดื่มน้ำระหว่างวันให้เพียงพอ โดยปริมาณที่แนะนำคือ 8 แก้ว ซึ่งพี่ๆ สามารถแบ่งดื่มในแต่ละช่วงของวันได้ เช่น หลังตื่นนอน 1 แก้ว ก่อนและหลังมื้อเช้า 2 แก้ว ก่อนและหลังมื้อกลางวัน 2 แก้ว จิบบ่อย ๆ ระหว่างวัน หลังมื้อว่างและก่อนเข้านอน น้ำจะเข้าไปปรับสมดุลการทำงานต่างๆ ของร่างกาย และยังทำให้ผิวพรรณชุ่มชื้น เปล่งประกาย สุขภาพดีจากภายในสู่ภายนอก</p>
        <h3>ยืดเส้นยืดสาย ผ่อนคลายยามเย็น</h3>
        <p> ช่วงเย็นของแต่ละวันเป็นช่วงที่ร่างกายเผาผลาญพลังงานได้ดีที่สุด และเหมาะที่จะทำกิจกรรมเคลื่อนไหวร่างกาย เช่น เดินเล่น หรือออกกำลังกายตามความเหมาะสม นอกจากนี้ยังสามารถเลือกกินมื้อเย็นเบา ๆ ในปริมาณไม่มากเท่ามื้อเช้าและกลางวัน เน้นสารอาหารที่ประโยชน์ต่อสุขภาพ เช่น ไข่ตุ๋นผักสามสี ข้าวต้มปลา กินผลไม้เสริมวิตามินซี ในมื้อเย็นนี้ไม่ควรดื่มเครื่องดื่มที่มีคาเฟอีน เช่น ชา กาแฟ เพราะจะทำให้นอนไม่หลับได้ และไม่ควรกินดึกเกินไป สุดท้ายนี้ อย่าลืมหลีกเลี่ยงแสงสีฟ้าจากหน้าจอโทรศัพท์อย่างน้อย 2-3 ชั่วโมงก่อนเข้านอน อ่านหนังสือหรือทำสมาธิผ่อนคลายจิตใจ  และดื่มเครื่องดื่มอุ่น ๆ ก่อนนอน เช่นนมขาดมันเนย หรือเครื่องดื่มธัญพืชที่ไม่มีน้ำตาล จะช่วยให้หลับฝันดี เต็มอิ่ม พร้อมตื่นมารับวันใหม่</p>
        <p>เพราะสุขภาพที่ดี ไม่ได้เกิดขึ้นได้ในวันเดียว แต่การเริ่มต้นดูแลสุขภาพด้วยกิจกรรมเล็ก ๆ น้อย ๆ เหล่านี้ในทุกวัน ก็เสมือนการเก็บออมสะสมสุขภาพกายและใจที่จะมอบดอกผลเป็นความสดชื่น แข็งแรงสมวัยให้กับวัยเก๋าในวันข้างหน้าแน่นอน รู้แบบนี้แล้วอย่ารอช้า มาเริ่มดูแลสุขภาพกันวันนี้เลย</p>
    </div>
  
  
  <!-- Footer -->
  <footer class="w3-center w3-light-grey w3-padding-32">
    
  </footer>
  
  </body>
  </html>
